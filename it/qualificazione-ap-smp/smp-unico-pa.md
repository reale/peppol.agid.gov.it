---
layout: page
title: SMP Unico della PA
description:
lang: it
ref: smp-unico-pa
order: 3
child_of_ref: qualificazione-ap-smp
---

Il Service Metadata Publisher (SMP) è un componente infrastrutturale della rete PEPPOL che abilita la ricezione dei differenti documenti di business da parte degli utenti finali.

Con la realizzazione del “SMP Unico della PA”, AgID intende agevolare l’adozione dell’infrastruttura di trasporto e dei documenti PEPPOL da parte della pubblica amministrazione, fornendo un servizio gratuito che consenta la registrazione, da parte dei fornitori degli Access Point, degli identificativi univoci delle PA sulla rete PEPPOL e dei documenti di business che le PA sono in grado di ricevere.

Il “SMP Unico della PA” è integrato con l’[Indice della Pubblica Amministrazione (iPA)](https://indicepa.gov.it/) e costituisce per AgID uno strumento di coordinamento e monitoraggio delle PA sulla rete PEPPOL semplificando l’adesione ai servizi dei fornitori di Access Point.

Per gli Access Point Service Provider che vogliono usufruire del servizio SMP Unico della PA è sufficiente sottoscrivere digitalmente il [modulo di adesione](/attachments/Form_Abilitazione_SMP_v0.6.docx) ed inviarlo a [protocollo@pec.agid.gov.it](mailto:protocollo@pec.agid.gov.it). Il team della Peppol Authority provvederà ad abilitare le utenze indicate, che potranno accedere al [portale](https://peppol-smp-w.agid.gov.it/ipa/) ed effettuare le operazioni di registrazione, modifica, cancellazione dei propri utenti, seguendo le semplici istruzioni illustrate sul [manuale d'uso](/attachments/Manuale_Interfaccia_SMP_Service_Provider_v1.0.pdf).

<a href="https://peppol-smp-w.agid.gov.it/ipa/" class="btn btn-primary" role="button">Accedi al servizio</a>
